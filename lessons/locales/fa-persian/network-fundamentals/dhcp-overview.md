# نگاهی اجمالی به DHCP

## محتویات درس

‫‫یک مفهوم مهم شبکه که تا کنون آن را پوشش نداده‌ایم DHCP (پروتکل پیکربندی میزبان به صورت پویا و دینامیک) است.

‫DHCP آدرس‌های IP، گِیت‌وی‌ها و سابنت ماسک‌ها را برای دستگاه ما تعیین می‌کند. به عنوان مثال فرض کنید که شما یک تلفن همراه دارید. حالا می‌خواهید برای ارتباط با دیگران یک شماره‌ی تلفن هم تقاضا کنید و در دستگاه خود قرار دهید. ابتدا باید به سرویس‌دهنده‌ یا اپراتور تلفن همراه مراجعه کنید تا آن‌ها به شما یک شماره، اختصاص دهند. تا زمانی که قبض‌هایتان را بپردازید می‌توانید که از تلفنتان استفاده کنید. خب DHCP همان اپراتور تلفن همراه شماست که به شما یک آدرس IP اختصاص می‌دهد، در نتیجه شما می‌توانید آدرس‌های IP دیگر را شماره‌گیری کرده و با آن‌ها تماس برقرار کنید. شما هم یک IP اختصاصی برای خودتان پیدا کرده‌اید که دیگران می‌توانند از طریق آن با شما تماس برقرار کنند. این آدرس‌ها برای مدت زمان معینی در اختیار شماست و بسته به شرایط اجاره‌نامه می‌تواند تغییر کند و یا ثابت بماند.

‫DHCP به خاطر دلایل مختلفی ایده‌آل است. به مدیر شبکه این امکان را می‌دهد که بدون هیچگونه نگرانی، آدرس‌های IP را اختصاص دهد، به طوریکه آدرس‌ها با یکدیگر برخورد نداشته باشند. تمام شبکه‌های فیزیکی بایستی که سرور DHCP خودشان را داشته باشند تا یک میزبان قادر به درخواست یک آدرس IP باشد.

‫راهی که DHCP اطلاعات تمام میزبان‌های پویای شما را دریافت می‌کند به شرح زیر است.

+ DHCP DISCOVER - این پیغام برای پیدا کردن یک سرور DHCP مخابره می‌شود.
+ DHCP OFFER - سرور DHCP در شبکه با یک پیامِ پیشنهاد، پاسخ می‌دهد. این پیشنهاد شامل یک بسته با زمان اجاره‌ی DHCP، سابنت ماسک، آدرس IP و غیره می‌شود.
+ DHCP REQUEST - کلاینت یا مشتری پذیرفته شدن پیشنهاد را مخابره می‌کند.
+ DHCP ACK - تاییدیه یا اعلام وصول توسط سرور فرستاده می‌شود.

DHCP بیش از چیزی که ما در اینجا بیان کردیم در کارها دخالت می‌کند ولی شما اکنون با چکیده‌ای از کارهای آن آشنا شدید.

## تمرین

تمرینی برای این درس نداریم.

## سوال آزمون

مراحلِ درخواست DHCP کدام است؟

## پاسخ آزمون

DISCOVER, OFFER, REQUEST, ACK
