# لایه‌ی شبکه

## محتویات درس

‫لایه‌ی شبکه، مسیر بسته‌های ما از منبع میزبان به یک مقصد میزبان را مشخص می‌کند. خوشبختانه در مثال ما بسته‌ها بر خلاف اینترنت که از شبکه‌های بی‌شماری تشکیل شده، در یک شبکه‌ی یکسان در حال رد و بدل شدن می‌باشند. این شبکه‌های کوچکتر که شبکه‌ی جهانی (اینترنت) را ساخته‌اند با اسم زیرشبکه/ساب‌نت‌ها (subnets) شناخته می‌شوند. تمام زیرشبکه‌ها به طریقی به یکدیگر متصلند و به همین خاطر است که ما می‌توانیم به www.google.com حتی زمانی که روی شبکه‌ی خودمان هستیم، دسترسی پیدا کنیم. من با توجه به اینکه یک دوره‌ی جداگانه به زیرشبکه‌ها اختصاص داده‌ام، اینجا وارد جزئیات آن نمی‌شوم. صرفا برای این درس در همین حد بدانید که آدرس‌های IP، قوانین ارتباط بین ساب‌نت‌های مختلف را تعیین می‌کنند.

در لایه‌ی شبکه، بخش‌هایی از لایه‌ی انتقال وارد می‌شود و این بخش‌ها در یک بسته‌ی IP لفافه‌پیچ شده و سپس آدرس‌های IP منبع و مقصد در هدرِ بسته به آن ضمیمه می‌شود. در اینجا بسته‌ی ما حاوی اطلاعاتی در خصوص جایی که قرار است برود و جایی که از آن آمده می‌شود. اکنون لایه‌ی شبکه، بسته‌ی ما را به لایه‌ی سخت‌افزار فیزیکی می‌فرستد.

## تمرین

این درس تمرینی ندارد.

## سوال آزمون

شبکه‌های کوچکتری که با جمع خود، شبکه‌ی جهانی (اینترنت) را ساخته‌اند چه نامیده می‌شوند؟

## پاسخ آزمون


subnets
