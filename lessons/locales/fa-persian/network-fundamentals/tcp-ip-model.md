# TCP/IP مدل

## محتوای درس

مدل OSI نهایتا به ظهور مدل TCP/IP منجر شد و این مدل، دقیقا همان چیزی‌ست که اینترنت بر روی بستر آن شکل گرفت و گسترش پیدا کرد. مدل TCP/IP از پروتکل TCP/IP که به همین نام نیز خوانده می‌شود، استفاده می‌کند. این پروتکل‌ها مشخص می‌کنند که چطور داده‌ها جمع‌آوری و در سطح شبکه رد و بدل شود. با استفاده از مدل TCP/IP ما می‌توانیم نشان دهیم که یک بسته چطوری در مسیر شبکه از منبعی به مقصد سفر می‌کند.

**لایه‌ی اپلیکیشن/برنامه**

لایه‌ی بالایی مدل TCP/IP لایه‌ی برنامه است. این لایه ارتباط بین رابطِ برنامه‌ی کامپیوتری (مثلا فایرفاکس) را با سرویس‌های لایه‌ی انتقال برای مشاهده داده‌هایی که قرار است فرستاده یا دریافت شود برقرار می‌کند.

این لایه از موارد زیر استفاده می‌کند:

+ HTTP (پروتکل انتقال ابرمتن) - که برای صفحات وب در اینترنت مورد استفاده قرار می‌گیرد.
+ SMPT (پروتکل ساده انتقال ایمیل) - انتقال دهنده‌ی نامه‌های الکترونیکی.

**لایه‌ی انتقال**

چگونگی انتقال داده‌ها شامل بررسی پورت‌های صحیح، اصالت داده‌ها و توزیع بسته‌ها بر عهده‌ی این لایه است.

این لایه شامل موارد زیر می‌شود:

+ TCP (پروتکل کنترل انتقال) - توزیع با اصالت داده‌ها.
+ UDP (پروتکل دیتاگرام/داده‌نگار کاربر) - توزیع غیرقابل اتکای داده‌ها.

**لایه‌ی شبکه**

این لایه مشخص کننده‌ی چگونگی حرکت بسته‌ها بین میزبان و در طول مسیر شبکه است.

این لایه شامل موارد زیر می‌شود:

 + IP (پروتکل اینترنت) - که کمک به مسیریابی بسته‌ها از یک دستگاه به دستگاه دیگر می‌کند.
 + ICMP (پروتکل پیام کنترل اینترنت) - که به ما در خصوص اینکه چه اتفاقاتی در زیر پوست شبکه می‌افتد خبر می‌دهد. مانند پیام‌های خطا و یا اطلاعات در خصوص دیباگینگ.

**لایه‌ی لینک/پیوند**

این لایه مشخص کننده‌ی چگونگی ارسال اطلاعات از طریق قسمت فیزیکی سخت‌افزارهاست. مثلا ارسال داده‌ها از طریق اترنت، فیبر یا غیره.

لیست فوق لیست کاملی نیست و در طول مسیر شما با پروتکل‌های فراوان دیگری نیز برخورد خواهید داشت.

در دروس پیش رو، ما وارد جزئیات هر کدام از این لایه‌ها خواهیم شد و در خصوص چگونگی انتقال بسته‌ها از طریق مدل TCP/IP بحث خواهیم کرد (انتقال بسته‌ها از طریق شبکه را می‌توان از زوایای مختلفی مورد بررسی قرار داد. هرچند قرار نیست ما در اینجا به تمامی آن‌ها بپردازیم ولی بهتر است که این واقعیت را در پس ذهن خود داشته باشید.)

## تمرین

این درس تمرینی ندارد.

## سوال آزمون

لایه‌ی فوقانی مدل TCP/IP کدام است؟

## پاسخ آزمون

Application
