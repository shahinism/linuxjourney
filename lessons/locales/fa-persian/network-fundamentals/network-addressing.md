# آدرس‌دهی در شبکه

## محتویات درس

‫قبل از اینکه ببینیم یک بسته چطور در شبکه جابجا می‌شود بایستی خودمان را با اصطلاحات آن آشنا کنیم. زمانی که یک نامه را ارسال می‌کنید بایستی بدانید که نامه قرار است به دست چه کسی برسد و البته از کجا رسیده است. بسته‌ها هم این اطلاعات را نیاز دارند. میزبان ما، و میزبان‌های دیگر که با استفاده از آدرس‌های MAC و IP شناسایی می‌شوند. برای راحت‌کردن کار، ما از  hostnameها برای مشخص کردن یک میزبان یا host استفاده می‌کنیم.

**MAC آدرس‌های**

‫یک آدرس MAC یک معرف یکتا برای آدرس دادن به یک سخت‌افزار است. این آدرس هیچوقت تغییر نمی‌کند. زمانی که شما می‌خواهید به اینترنت دسترسی پیدا کنید، دستگاه شما نیاز به دیوایس به اسم کارت رابط شبکه (network interface card) دارد. این رابط شبکه آدرس سخت‌افزار ویژه‌ی خود را دارد که معرف دستگاه شماست. یک آدرس MAC برای یک دیوایس اترنت (Ethernet) چیزی شبیه به 00:C4:B5:45:B2:43 است. آدرس‌های MAC در زمان ساخت رابط‌های شبکه به آن‌ها اختصاص داده می‌شوند. هر سازنده یا ارگان معرف منحصر به فرد خود را دارد (OUI). سه بایت اول از آدرس مک به OUI تعلق دارد. برای مثال معرف کمپانی دل 00-14-22 است در نتیجه آدرس MAC رابط‌های شبکه‌ای که توسط Dell ساخته می‌شود با این سه بایت شروع می‌شوند. مثلا: 00-14-22-34-B2-C2

**آدرس‌های IP**

‫یک آدرس IP برای مشخص کردن یک دستگاه بر روی شبکه مورد استفاده قرار می‌گیرد. آن‌ها از سخت‌افزار مستقلند و سینتکس آن با توجه به اینکه از IPv4 یا IPv6 استفاده می‌کند، متفاوت است. فرض کنیم که الان شما از IPv4 استفاده می‌کنید. آدرس IP شما بایستی چیزی شبیه به : 10.24.12.4 باشد. آدرس‌های IP توسط نرم‌افزار طرف شبکه استفاده می‌شود. هر زمانی که یک سیستم به اینترنت متصل می‌شود بایستی که یک آدرس IP داشته باشد. اگر شبکه‌ی شما عوض شود، آدرس IP شما هم تغییر خواهد کرد. آدرس‌های IP در سراسر شبکه‌ی جهانی اینترنت یکتا می‌باشند (البته زمانی که در خصوص NAT یاد گرفتید می‌فهمید که اوضاع می‌تواند متفاوت باشد).

به خاطر داشته باشید که هم نرم‌افزار و هم سخت‌افزار برای جابجا کردن بسته‌ها در سطح شبکه درگیر می‌شوند در نتیجه ما دو معرف MAC برای سخت‌افزار و IP برای نرم‌افزار داریم.

**نام‌های میزبان/Hostnames**

یک راه دیگر برای شناسایی دستگاه شما از طریق نامِ میزبان یا hostname است. نام‌های میزبان آدرس IP شما را می‌گیرند و اجازه می‌دهند که این آدرس به یک اسمی که آدمیزاد بتواند بخواند، پیوند بخورد. به جای به خاطر سپردن  192.12.41.4 می‌توانید فقط myhost.com را به خاطر بسپارید.

## تمرین

این درس تمرینی ندارد.

## سوال آزمون

چند بایت در یک آدرس IPv4 وجود دارد؟

## پاسخ آزمون

4
