# ترمینال‌های کنترل

## محتوای درس

در رابطه با وجود ستون TTY در خروجی ps صحبت کردیم و این که TTY شناسهٔ ترمینالی است
که دستور در آن اجرا شده است.

دو نوع ترمینال وجود دارد‌، «دستگاه ترمینال» معمول و «شبه دستگاه ترمینال». یک
دستگاه ترمینال به شما اجازهٔ تایپ دستور و ارسال خروجی به سیستم‌تان را می‌دهد، ممکن
است این موضوع شبیه به کارکرد نرم‌افزار ترمینال‌تان به نظر برسد‌، ولی این‌طور نیست.

در ادامه سعی می‌کنیم این تفاوت را مشاهده کنیم، با تایپ کلید‌های `Ctrl-Alt-F1` به
TTY1 وارد شوید (اولین کنسول مجازی)، می‌بینید که چیزی جز ترمینال ندارید‌، نه گرافیک
و نه هیچ چیزی… به این دستگاه ترمینال می‌گویند. می‌توانید با زدن `Ctrl-Alt-F7` از
آن خارج شوید.

یک شبه ترمینال چیزی است که تا الان با آن کار می‌کردید، آن‌ها دستگاه‌های ترمینال را
شبیه سازی می‌کنند و با PTS نشانه‌گذاری می‌شوند. اگر یک بار دیگر به خروجی `ps` نگاه
کنید‌، متوجه می‌شوید که پروسهٔ پوستهٔ خط فرمان‌تان با `pts/*‎` نشان داده شده است. 

خوب‌، حالا به بحث ترمینال کنترل بر می‌گردیم، پروسه‌ها معمولا به یک ترمینال کنترل
وابسته هستند. برای مثال اگر برنامه‌ای مثل find را در پنجرهٔ ترمینال‌تان اجرا کنید و
پنجرهٔ ترمینال را ببندید‌، پروسهٔ برنامهٔ شما نیز همزمان بسته خواهد شد. 

پروسه‌هایی مانند دیمون پروسس‌ها وجود دارند که نوع خاصی از پروسه‌ها هستند و برای
اجرای موفق سیستم استفاده می‌شوند. این پروسه‌ها معمولا در زمان بارگذاری سیستم شروع
می‌شوند و در زمان خاموش شدن سیستم نیز متوقف می‌شوند. این پروسه‌ها در پس‌زمینه اجرا
می‌شوند چون ما نمی‌خواهیم این پروسه‌ها اشتباها متوقف شوند‌، به هیچ ترمینال کنترلی
وابسته نیستند. در خروجی `ps` پروسهٔ TTY با مقدار `?` لیست شده که به معنای نداشتن
ترمینال کنترل است.

## تمرین

به خروجی `ps` سیستم خود نگاه کنید و مقادیر یکتای TTY را ببینید. 

## سوال آزمون

چه مقداری برای پروسه‌ای که به ترمینال کنترلی وابسته نیست استفاده می‌شود؟

## پاسخ آزمون

?
